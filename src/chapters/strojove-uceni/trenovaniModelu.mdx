

<article id="trenovaniModelu">
  <header style={{marginBottom: "1rem"}}>
    ##  Trénování modelů 🔍
  </header>

### Rozdělení dat

Těsně před trenováním jsme dataset rozdělili na trénovací a testovací set. Rozdělení bylo provedeno tak, aby trénovací set tvořil 80&nbsp;% z celkového datasetu a zbylých 20&nbsp;% bylo vyhrazeno pro testování. Toto rozdělení jsme zvolili, jelikož při průběžném manuálním testování vracely trénované modely lepší výsledky.

### Trénování modelů

Každý z modelů (RandomForestClassifier, XGBClassifier a SVC) byl natrénován na stejné trénovací sadě dat. Pro každý model byly nastaveny hyperparametry za použití metody **GridSearchCV**, která automaticky prohledává prostor hyperparametrů a hledá tu nejlepší kombinaci pro dosažení nejlepšího výkonu modelu. Výsledné nejlepší kombinace hyperparametrů pro každý model nám vyšli následující:

**RandomForestClassifier**

- `max_depth` (30): Maximální hloubka stromu. Toto je maximální počet úrovní, které může strom mít. Omezení hloubky stromu by mělo pomoci předejít přeučení.

- `n_estimators` (120): Počet stromů. Větší počet stromů by měl přinést lepší výsledky, ale také zvyšuje výpočetní nároky.

**XGBClassifier**

- `learning_rate` (0.1): Rychlost, jakou model aktualizuje své předpovědi v každé iteraci. Malá hodnota přináší lepší výsledky, ale obnaší i vyšší nároky na systém.

- `max_depth` (30): Maximální hloubka stromu. Stejně jako u RandomForestClassifier.

- `n_estimators` (100): Počet stromů, které se mají vytvořit při učení modelu. Stejně jako u RandomForestClassifier.

**SVC**

- `C` (10): Penalizace za špatně klasifikované body. Čím větší `C`, tím tvrdší je model na špatně klasifikované body.

- `gamma` (0.01): Jak moc daleko bodů od sebe se model podívá, když se rozhoduje, jak je klasifikovat. Menší `gamma` znamená, že model se podívá dále.

</article>
